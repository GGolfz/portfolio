---
title: รีวิวการสอบ DP 100 โดยการเตรียมตัวเพียง 1 วัน
description: ในปัจจุบันนี้ Microsoft ได้พยายามผลักดันให้ทุกคนมี Certificate ติดตัวกัน
blogimg: blog/blog_img_004.png
alt: DP-100 Exam Review
tag: Exam
author: WISARUT KITTICHAROENPHONNGAM
readTime: 4 MINS READ
date: 2021-01-08
---

# รีวิวการสอบ DP 100 โดยการเตรียมตัวเดียวเพียง 1 วัน

ในปัจจุบันนี้ Microsoft ได้พยายามผลักดันให้ทุกคนมี Certificate ติดตัวกัน 
ซึ่งจากงาน Microsoft Ignite ครั้งล่าสุด (Microsoft Ignite Cloud Skills Challenge)
ผู้ที่เรียนจบ 1 Learning Path ตามที่ Microsoft กำหนดจะได้รับ Voucher สำหรับการ Schedule สอบ Certificate ฟรี ๆ ซึ่งมีมูลค่าหลักพันบาท

## ทำไมถึงเลือก DP-100

ด้วยความที่ Voucher ของ Microsoft มันเลือกสอบวิชาอะไรก็ได้ และเพื่อนผมที่เป็น Microsoft Student Learn Ambassador มาก่อน (Sethanant Pipatpakorn) ได้บอกว่า
พวก Voucher สอบ รหัส 900 (ระดับ Fundamental) Microsoft แจกบ่อยมาก ทำให้ความคิดที่จะสอบวิชา 900 ของผมหายไปทันที ดังนั้นผมจึงมองไปที่ระดับกลาง (Associate) และด้วยความที่ผมสนใจในทางด้าน Data Science อยู่แล้ว และ Certificate นี้ require ข้อสอบที่ต้องผ่านเพียงชุดเดียวคือ DP-100 ทำให้ผมเลือก DP-100 เป็นข้อสอบที่ผมจะสอบครับ

## เริ่มลงทะเบียนสอบ

หลังจากเราเลือกวิชาได้แล้ว เราก็ต้องเอา Voucher ที่ได้รับมาไป Redeem โดยเราสามารถหาวิชาได้จาก <a href="https://docs.microsoft.com/en-us/learn/certifications/browse/" alt="Microsoft Certificate">https://docs.microsoft.com/en-us/learn/certifications/browse/</a> ซึ่งเราก็จะเลือกวิชาและกด Schedule Exam เพื่อลิงค์ไปยังหน้าลงทะเบียนสอบ และ Apply Voucher เพื่อรับสิทธิ์สอบฟรีและนัดเวลาสอบซึ่งผมเลือกวันสอบเป็นวันที่ 8 มกราคมเนื่องจากเดือนธันวาคมยังไม่ปิดเทอม และ เปิดเทอม 18 มกราคม ดังนั้น วันที่ 8 จึงเป็นวันที่ผมคิดว่าผมสะดวกที่สุดครับ

## ทำไมอ่านแค่วันเดียว

หลังจากลงทะเบียนเสร็จไปผมก็ลืมไปเลยว่าลงทะเบียนไว้จนวันที่ 6 มกราคม ผมเช็ค Email ก่อนจะนอน และพบว่า อีก 2 วันจะสอบแล้ว ดังนั้นวันที่ 7 ผมจึงรีบตื่นมาแต่เช้าเพื่อนั่งเรียนในตัวของ <a href="https://docs.microsoft.com/en-us/learn/certifications/exams/dp-100">Microsoft Learn</a> ที่มีการจัด Learning Path เอาไว้ให้ และฝึกทำข้อสอบจาก <a href="https://www.itexams.com/exam/DP-100">itexams</a> และ <a href="https://www.certlibrary.com/exam/DP-100">certlibrary</a> 

## ประสบการณ์การสอบครั้งแรก

เมื่อถึงเวลาเขาจะให้เราเข้าไปรอในระบบและตรวจสอบเอกสารและพื้นที่รอบตัว (สอบออนไลน์ เนื่องจาก COVID) จากนั้นก็ให้เริ่มทำข้อสอบได้ เมื่อเสร็จสามารถกดส่งได้และทราบผลเลย โดยข้อสอบ ที่ผมได้สอบไปนั้นค่อนข้างจะมีความคล้ายกับที่ฝึกทำมา ทำให้สามารถผ่านการสอบตัว DP 100 นี้ไปได้แบบค่อนข้างฉิวเฉียด (ผ่านที่ 700 คะแนน)
