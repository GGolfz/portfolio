---
title: รีวิว การแข่งขันสุดยอดฝีมือฯ สาขา AI (CHATBOT)
description: โครงการสุดยอดฝีมือโทรคมนาคมและไอซีทีเทิดพระเกียรติได้จัดขึ้นมาจนครั้งนี้เป็นครั้งที่ 13 แล้ว
blogimg: blog/blog_img_003.png
alt: Review AI Competition
tag: Competition
author: WISARUT KITTICHAROENPHONNGAM
readTime: 6 MINS READ
---
# รีวิว การแข่งขันสุดยอดฝีมือฯ สาขา AI (CHATBOT)

โครงการสุดยอดฝีมือโทรคมนาคมและไอซีทีเทิดพระเกียรติได้จัดขึ้นมาจนครั้งนี้เป็นครั้งที่ 13 แล้ว โดยโครงการนี้เกิดจากความร่วมมือของ มูลนิธิสภาวิทยาศาสตร์และเทคโนโลยี ร่วมกับ บริษัท ทีโอที จำกัดและบริษัท จีเอเบิล โดยในปีีนี้ มีการแข่งขันอยู่ 2 สาขา คือ IOT (Smart Node MCU) และ AI (CHATBOT) ซึ่งผมและเพื่อนได้เข้าร่วมในสาขา AI ครับ

## Online Round 

คือรอบแรกจะคัดเลือกผ่านออนไลน์ครับ โดยจะมีข้อสอบมาให้ล็อกอินเข้าไปทำ โดยทำตอนไหนก็ได้ ระหว่าง 10.00 - 15.00 ซึ่งมีเวลาทำ 60 นาที โดยของสาขา AI จะเป็นข้อกา 50 ข้อและ ข้อโค้ด 1 ข้อ​​ซึ่งข้อโค้ดคือให้เขียนโค้ดตัด เบอร์โทรศัพท์ ให้เป็นตาม Pattern ที่กำหนด (From XXXXXXXXXX to XXX-XXX-XXXX) แต่แบบผมก็ติดตรงที่ js มันรับค่าจาก user ยังไงแบบ c ยังมี scanf, java ยังมี scanner แล้ว js มีอะไร​? โดยปีนี้สาขา AI รับผู้เข้ารอบ 20 ทีมในตอนแรก แต่เนื่องจากระบบมีปัญหาจึงรับเพิ่มมาเป็น 25 ทีมครับ

## Final Round @ TOT Academy

รอบชิงชนะเลิศจะจัดแบบ Offline ที่ สถาบันวิชาการทีโอที ครับ โดยจะเป็นการแข่งแบบปฏิบัติ ให้ทำตามโจทย์ที่กำหนด โดยโจทย์ของสาขา AI ปีนี้คือ 
"บริษัท พักสบาย จำกัด ต้องการทำแชทบอทที่ให้ลูกค้าสามารถ สอบถามบ้านพัก จองบ้านพัก แก้ไขการจอง และ ยกเลิกการจอง" โดยจำเป็นต้องพัฒนา Bot Line โดยใช้ Dialog Flow เป็นหลักครับ ซึ่งมีการบังคับให้ใช้ตัว Inline Editor อีกด้วย และนอกจากนี้จะต้องส่ง โครงสร้างของ Line bot นี้ในรูปของ Hard Copy บนกระดาษ A3 ด้วยครับ

## ช่วงเช้ากับการนั่งชิว ๆ

คือการแข่งขันจะเริ่มตั้งแต่ 09.00 ถึง 12.00 สำหรับช่วงเช้า และ 12.30 ถึง 14.00 สำหรับช่วงบ่ายครับ ซึ่งทางทีมงานอนุญาตให้เราบริหารเวลาในการทำได้ด้วยตัวเราเองโดยจะทำยังไงก็ได้ให้ทัน ซึ่งผมนั่งชิวในช่วงเช้าเกินไปจนบ่ายทำไม่ทัน แฮะ ๆ โดยพวกผมเริ่มจากการวางแพลน โครงสร้างหน้าตาคร่าว ๆ ของ Bot จากนั้นผมก็เริ่ม Dev กันบน Local ก่อนโดยผมสร้างตัว Webhook ที่เอามารองรับข้อมูลจาก Dialog Flow แทนตัว Inline Editor เนื่องจากเวลาที่ใช้ในการ Deploy ของ Inline Editor ใช้ประมาณ 4 นาที แต่ถ้าเรา Deploy ผ่าน Free Hosting แบบ Heroku จะใช้เวลาเพียง 30 วินาทีต่อการ Deploy 1 ครั้งครับ หลังจากทำไปเรื่อย ๆ ก็ถึงเวลาพักทานอาหารเที่ยง ซึ่งผู้จัดดูเหมือนพวกเราจะทำไม่ทันเลยอนุญาตให้กลับมาทำต่อหลังทานข้าวเสร็จได้ทันทีเลย ส่วนปัญหาที่ผมพบกับ line bot ก็จะเป็นพวก rich response แบบ carousel และ card ที่เหมือนมันจะ limit จำนวนกับ ความยาวของ text ทำให้บางทีส่งไม่ผ่านครับ เลยจะเสียเวลาในส่วนนั้นค่อนข้างนาน

## ช่วงบ่ายวายป่วง 

หลังจากที่ทานข้าวเสร็จก็มาเริ่ม Dev กันต่อ โดยช่วงบ่ายเนี้ยครับ Dialogflow ดั๊นมามีปัญหาก็คือ Intent ที่ วางไว้มันทำงานผิดปกติ โดยมันมีการเข้า Intent ซ้อนและ Entity บางอันมันอ่านไม่ได้ อย่าง 12/12/2563 จากที่สามารถอ่านด้วย Sys.date ได้กลับกลายเป็นว่าอ่านไม่ได้จนต้องเปลี่ยนไปใช้ Sys.any แทน นอกจากนี้พอจะเริ่ม Deploy ผ่าน Google Cloud Inline Editor ดันมีปัญหาอีกอย่างคือตัว API ผมใช้ axios ในการยิง ซึ่งผมใส่ไว้ใน package json แล้วแต่มันไม่ npm install ให้เลยไปใส่ npm install ไว้ใน start command ด้วยแต่มันก็ไม่ได้อยู่ดี ซึ่งปัญหานี้เหมือนจะเป็นกับทุกทีมทำให้ กรรมการต้องปรับเปลี่ยนวิธีการตัดสินการให้คะแนนใหม่ด้วยครับ เพราะบอทพังกันถ้วนหน้าจากการ Deploy ลง Inline Editor

## Waiting Time...

หลังจากหมดเวลาแข่งขันก็จะให้ทุกทีมออกไปรอข้างนอกโดยจะเรียกเข้าไปตรวจทีละ 3-4 ทีม ครับ ซึ่งค่อนข้างใช้เวลานาน แต่กรรมการ treat ผู้เข้าแข่งขันดีมากเลยครับ เพราะเขาเข้าใจในปัญหาที่เกิดขึ้น และพยายามหาช่องทางในการให้คะแนนด้วย :) จากนั้นก็เข้าสู่ในช่วงของการประกาศผลรางวัล

## 1st Runner Up

พอเข้ามาสู่ช่วงประกาศผลรางวัลจะเริ่มแจก ประกาศนียบัตรเข้าร่วมรอบชิงชนะเลิศให้แก่ทุกคนก่อน และ ประกาศรางวัลจาก สาขา IOT ก่อนและตามด้วย AI โดยเริ่มจาก อันดับ 3 > อันดับ 2 และ อันดับ 1 ซึ่งผมและเพื่อนก็ได้รับรางวัลในอันดับที่ 2 ของสาขา AI ครับ :)

<p style="text-align:center;margin-top:2%"><img src="/portfolio/blog/ict13-01.HEIC" alt="my picture" width="50%" /> <br/> <span style="font-size:0.9em">นี่ผมครับ</span> </p>
